Nautanaaras on lehmä, uros on sonni (kastroituna härkä) ja jälkeläinen on vasikka. Hieho on poikimaton naaraspuolinen nauta. Lypsylehmiä pidetään maidontuotannon vuoksi, emolehmiä taas lihantuotantoa varten.

Nauta on aukeiden alueiden märehtivä laumaeläin, jonka luontaiseen elinympäristöön kuuluvat laidunalueet, juomapaikat sekä lepoalueet. Luonnonoloissa naudat elävät toisilleen sukua olevien lehmien ja vasikoiden laumoissa. Laumat ovat sosiaalisesti vakaita ja niissä vallitsee selkeä arvojärjestys. Sosiaaliset ristiriitatilanteet ratkaistaan väistö- ja uhkauseleillä, mikä ehkäisee aggressiivisia yhteenottoja.

Säkäkorkeudeltaan pienin nauta on 12. syyskuuta 2005 syntynyt Steven DeMoorin ja Christian Agnewin omistama Blaze-niminen seebu eli ryhähärkä Sanfordista, Floridasta. Säkäkorkeudeltaan 69,07 senttimetriä, 7. heinäkuuta 2013.


